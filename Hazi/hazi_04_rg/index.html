<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/styles.css">
    <title>A Dunakanyar csodái</title>

</head>

<body>
    <div class="container">
        <div class="header">

            <img src="img/pilis_header.jpg" alt="Pilis tájkép">
        </div>


        <div class="menu">
            <a href="#dobogoko">Dobogókő</a>
            <a href="#pilisszentkereszt">Pilisszentkereszt</a>
            <a href="#pilisszentlaszlo">Pilisszentlászló</a>
        </div>
        <div class="content">


            <h2 id="dobogoko">Dobogókő</h2>
            <img src="img/dobogoko_1.jpg" alt="Dobogókő kép">
            <p>
                A turistáskodás és síelés komoly múltra tekint vissza Dobogókőn. A 19. század végén a Magyar Turista
                Egyesület Thirring Gusztáv és Téry Ödön vezetésével elkezdte a turistautak kijelölését a környéken, mely
                a fővároshoz közeli fekvésének, a változatos erdei utaknak és a panorámának köszönhetően alkalmas
                kirándulóhely volt. Dobogó-kőn épült az ország egyik első turistaháza, a báró Eötvös Loránd
                menedékház, melyet Pfinn József tervei alapján 1898-ban adtak át. A faház mellett 1906-ban felépült a
                nagyobb kőépület.

                A trianoni békeszerződést követően, 1923-ban Dobogó-kőn hozták létre a mai Magyarország első
                sípályáját.

                Dobogókőn áthalad az Országos Kéktúra útvonala. A báró Eötvös Loránd menedékház faépületében ma a
                Turistamúzeum működik, a kőépület jelenleg is turistaház.

                Téry Ödönnek (1856-1917), a magyar turistamozgalom egyik kezdeményezőjének állít emléket a Téry-emlékmű
                (Christián Sándor műve, 1926).

                A sípályánál áll a Zsindelyes Vendégház, Makovecz Imre első, nemzetközi ismertséget hozó épülete. A
                siketek Szűz Mária-kegyhelye a kilátó alatt található.
            </p>


            <h2 id="pilisszentkereszt">Pilisszentkereszt</h2>
            <img src="img/szent_kut.jpg" alt="Pilisszentkereszt kép">
            <p>
                A település határában található a 11. századi királyi vadászkastély, amelyet III. Béla király az általa
                1184. május 27-én alapított pilisi ciszterci apátságnak adott. Gerecze Péter kezdte meg a romok
                feltárását 1913-ban, majd az 1960-as – 1970-es években Gerevich László tárta fel az apátság maradványait
                teljes egészében. Ebben a monostorban temették el II. Endre király 1213. szeptember 28-án meggyilkolt
                feleségét, Gertrudis királynét. A tragédiát Katona József Bánk bán című drámájában dolgozta fel. A
                templom és a hozzá tartozó kolostor a tatárjárás és törökdúlás idején megsemmisült.

                A helység újratelepítése Mária Terézia idején kezdődött meg. Ekkor felvidéki szlovákok, és német
                telepesek érkeztek ide. A terület a pálosok tulajdona volt, akik a települést Szentkeresztnek nevezték
                el, amely az idők során a Pilis közelsége miatt Pilisszentkereszt lett. A ma is látható barokk stílusú
                templom a pálos atyák vezetésével 1766-ra épült fel, és a Szent Kereszt titulust kapta. 22 méter magas
                tornya csak 1803-ra készült el.

                1945. január 9-én több, más irányból indított sikertelen kísérlet után a németek páncélosok
                támogatásával megkíséreltek a szovjet csapatok által körülzárt Budapestre bejutni Esztergom irányából
                Pilisszentlélek–Pilisszentkereszt–Pomáz irányában. 11-én véres harcok közben elfoglalták
                Pilisszentkeresztet és tovább nyomultak Pomáz felé, ahol végül is Hitler parancsa visszavonulásra
                utasította a támadókat. A páncélos ék a támadás leállításakor 17 kilométerre közelítette meg a fővárost.

                2008-ban a képviselő-testület a szlovák kisebbségi önkormányzat irodájának elköltöztetéséről döntött a
                Szlovák Házból a szlovák iskola épületébe, ami diplomáciai vihart kavart Szlovákia és Magyarország
                között. Végül 2008 júniusában megállapodás született a Miniszterelnöki Hivatal és az Országos Szlovák
                Önkormányzat között Pilisi Szlovákok Központja felépítéséről, amely a magyar és a szlovák kormány
                támogatásával valósult meg, és 2012. október 2-án adták át Orbán Viktor és Robert Fico részvételével.
            </p>


            <h2 id="pilisszentlaszlo">Pilisszentlászló</h2>
            <img src="img/predikaloszek_01.jpg" alt="Pilisszentlászló kép">
            <p>
                A terület régóta lakott: a faluban bronzkori és római kori emlékek is előkerültek. Egy legenda szerint
                Koppány vezér pogány híveit büntetésből telepítették le az akkor még Pilisnek nevezett hegységben; mások
                szerint lakói a honfoglalástól továbbélő szlávoktól származnak.

                Az Árpád-házi királyok vadászni jártak a közeli erdőkbe. III. Béla király vadászházat épített a
                jelenlegi templomdombon. Ezt III. András 1291-ben a pálosoknak ajándékozta, és ők kolostorrá építették
                át. A Kékes-hegy lejtőjén álló, Szent László tiszteletére felszentelt monostortól keletre alakult ki a
                hegyről akkor még Kékesnek nevezett falu.

                Gentilis bíboros, pápai követ 1308. november 10-én itt kötötte meg a helyről elnevezett kékesi
                megállapodást Csák Mátéval Károly Róbert királynak elismeréséről. Nagy Lajos és Mátyás király is gyakran
                időzött a kolostorban. A török hódoltság alatt elpusztult a kolostor. A török kiűzése (1686) után
                visszajöttek pálosok, és szlovák telepesekkel akik újjáépítették a falut, amit ekkortól hívnak
                Szentlászlónak. 1696-ban már biztosan lakott hely volt; lakosai alapvetően mezőgazdaságból és
                erdőművelésből éltek. A gabonát az erdőtől elhódított irtványföldeken vetették.

                1947-ben a csehszlovák–magyar lakosságcsere részeként a lakosság harmadát, 400 főt áttelepítettek
                Szlovákiába. Utána a betelepülők gyorsan elmagyarosították a falut.

                A délnyugati külterületén található Bükkipuszta 1947 augusztus közepén brutális tömeggyilkosság
                helyszíne volt; a tettes öt tizenéves fiút ölt meg. Az áldozatok közül ketten az ottani Zbórai-birtokon
                laktak, hárman pedig a faluból jártak ki oda, hogy segítsenek a nyári mezőgazdasági munkákban; négyen a
                helyszínen elvéreztek, ötödik társuk kórházban halt meg. Nagyon valószínű, hogy ugyanez az elkövető a
                közelben (Pomáz külterületén) két másik gyilkosságot is elkövetett ugyanazokban a napokban. A tettes
                ismeretlen maradt. A korabeli propaganda azt sulykolta, hogy az elkövető volt német SS-katona lehetett,
                viszont a helyiek visszaemlékezései és közvetett adatok szerint valószínűbb, hogy egy volt szovjet
                katona lehetett — ezt a verziót erősíti az a tény is, hogy a hatóságok sosem adtak hírt az illető
                elfogásáról. 1993-ra épült ki a vezetékes víz- és a telefonhálózat.

                1996–2002 között felújították és öltözővel látták el a focipályát.

                A mobiltelefonokhoz 2002 óta van térerő; az átjátszóállomást a templomtoronyban, környezetbarát módon
                rejtették el.

                2003-ban nyílt meg a teleház és a szlovák közösségi ház.


            </p>
        </div>
        <div class="footer">
            <div id="map"></div>
            <iframe id="iframe"
                src="https://www.google.com/maps/embed?pb=!1m18!1m12!1m3!1d10737.422018796835!2d18.875824117758228!3d47.71634888798672!2m3!1f0!2f0!3f0!3m2!1i1024!2i768!4f13.1!3m3!1m2!1s0x476a7c71a7bfaf83%3A0xa00c42b8575e3b0!2sPilisszentkereszt%2C%20Dobog%C3%B3k%C5%91%2C%202099%20Magyarorsz%C3%A1g!5e0!3m2!1shu!2sde!4v1696176090044!5m2!1shu!2sde"
                width="1333" height="200" style="border: 10px;" allowfullscreen="" loading="lazy"
                referrerpolicy="no-referrer-when-downgrade">
            </iframe>

        </div>
    </div>
</body>

</html>